---
layout: archive
title: "Цифрова освіта"
permalink: /digital-education/
header:
  image: assets/images/pages/digital_education/u3.png
sidebar:
  nav: "sidebar-menu"
---
[Дія. Цифрова Освіта](https://osvita.diia.gov.ua)

### Національна онлайн-платформа з цифрової грамотності
Якщо ви — вчитель, то це саме для вас. Ви навчитеся застосовувати онлайн-інструменти, щоб навчальний процес став більш захопливим і ефективним. Спочатку рекомендуємо переглянути освітній серіал «Базові цифрові навички».
Міністерство цифрової трансформації України запустило на порталі Дія.Цифрова освіта національний тест на цифрову грамотність Цифрограм для вчителів, щоб кожен учитель міг оцінити власний рівень цифрової грамотності та вдосконалити цифрові навички. 
Національний тест на цифрову грамотність для вчителів доступний за посиланням
[https://osvita.diia.gov.ua/digigram](https://osvita.diia.gov.ua/digigram) .
 Заступник Міністра цифрової трансформації з питань євроінтеграції Валерія Іонан підкреслила, що 79% українських керівників закладів загальної середньої освіти вказали у квітні 2020 року, що для підвищення якості дистанційного навчання учнів їм довелося в умовах карантину організовувати навчання вчителів. 
«У рамках національного проєкту Дія.Цифрова освіта ми, зокрема, допомагаємо вчителям вдосконалити цифрові навички. Закликаю вчителів складати тест, дізнатись свій рівень цифрової грамотності, отримати сертифікат і підвищити рівень цифрових навичок, щоб більш впевнено і комфортно почуватися під час освітнього процесу з використанням цифрових технологій», — заявила Валерія Іонан. 
Цифрограм для вчителів розроблений експертами Академії цифрового розвитку на основі рамки професійних компетенцій для вчителів, розробленої експертами на виконання Наказу МОН України No 38 від 15 січня 2019 року.
Т.в.о. генерального директора директорату цифрової трансформації Міністерства освіти та науки України Роксолана Швадчак наголосила, що за останній рік через пандемію освіта отримала одночасно шок і колосальний прорив. 
«Однією з десяти ключових компетентностей, якою мають володіти вчитель і учень, — це інформаційно-цифрова компетентність. Ми вже розробили професійні стандарти для вчителів і керівників закладів освіти, де зафіксована цифрова компетентність. Також ми працюємо над розробкою програм підвищення кваліфікації вчителів. За останній рік ми з партнерами провели декілька масштабних навчань для вчителів», — заявила Роксолана Швадчак. 
Цифрограм для вчителів оцінює 21 професійну цифрову компетенцію, що згруповані в 5 сфер:
Учитель у цифровому суспільстві 
Професійний розвиток
Використання та аналіз цифрових ресурсів
Навчання та оцінювання учнів
Розвиток цифрової компетентності учнів.
Після складання національного тесту на цифрову грамотність для вчителів кожен педагог отримає електронний сертифікат. 
Незалежно від результатів, вчителі зможуть одразу підвищити свій рівень цифрових навичок на порталі Дія.Цифрова освіта, де доступні більше 55 освітніх серіалів із цифрової грамотності. 
Освітній омбудсмен Сергій Горбачов підкреслив, що коли відбудеться повернення до звичного формату очного навчання, багато вчителів, які відчули смак до використання цифрових технологій, будуть і надалі їх використовувати. 
«Коли застосовуються більш досконалі методи навчання, коли вибудовуються гнучкі індивідуальні освітні технології, це якісно підтримує і підвищує рівень дотримання права на якісну освіту», — заявив Сергій Горбачов. 
Цифрограм для вчителів втілений за підтримки Програми EGAP, що фінансується Швейцарією і реалізується Фондом Східна Європа.
Цифрограм для вчителів є складовим компонентом Цифрограму, технічний компонент якого реалізований за підтримки проєкту «Зміцнення громадської довіри», що фінансується Агентством США з міжнародного розвитку (USAID).
